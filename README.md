# SmartWheelieRecycleBin
Έργο για τον Διαγωνισμό Ρομποτικής Ανοιχτών Τεχνολογιών

Πολλές φορές τα παιδιά στο σχολείο πετάνε τα σκουπίδια στην αυλή, επειδή δεν θέλουν να ανοίξουν το καπάκι του κάδου σκουπιδιών. Αυτό μάλιστα το φαινόμενο είναι πιο έντονο την δύσκολη εποχή του COVID, αφού πολλοί μαθητές δεν θέλουν να αγγίζουν οποιαδήποτε εξωτερική επιφάνεια.
Ο ΑΚΣΑΣ (Αυτόματος Κάδος Σκουπιδιών της Αυλής του Σχολείου) είναι ο αυτόματος κάδος σκουπιδιών με ροδάκια που βοηθάει ώστε να μείνει η αυλή του σχολείου καθαρή, αλλά και να προστατεύσει τους μαθητές από την μετάδοση ιών.
Συγκεκριμένα όταν ο ΑΚΣΑΣ αντιλαμβάνεται ότι βρίσκεται κοντά του κάποιος μαθητής (σε απόσταση 1,5 μέτρων), τότε ο ΑΚΣΑΣ κινείται προς το μέρος του μαθητή και ανοίγει αυτόματα το καπάκι ώστε να μπορέσει να πετάξει τα σκουπίδια ο μαθητής στον κάδο.
Με αυτόν τον τρόπο  ο μαθητής δεν έρχεται σε επαφή με το καπάκι του κάδου ώστε να το ανοίξει και να πετάξει τα σκουπίδια, γιατί πριν μπορεί να το είχαν πιάσει και άλλοι μαθητές.
Επιπλέον όταν ο κάδος έχει γεμίσει εμφανίζει μια ένδειξη ότι είναι γεμάτος και θέλει άδειασμα.
Έτσι ο ΑΚΣΑΣ προσφέρει τόσο προστασία στον μαθητή στην εποχή του COVID, όσο και να διατηρηθεί το περιβάλλον καθαρό.
